<div class="abstract">
	<h2>Podmínky Hearth.net v kostce</h2>
	<h3>aneb buďte zodpovědní a bavte se</h3>
	<p>Než si založíte profil, přečtěte si podmínky celé. Znáte to: kliknout můžeš, přečíst musíš.</p>
	<h4>Co jsme zač</h4>
	<p>Hearth.net je web spravovaný organizací Adato Paradigma. Jde nám o šíření laskavosti v běžném životě, a proto děláme tento web. Zde si vy, naši uživatelé, dáváte dary a plníte přání. Od maličkostí přes velké věci, služby nebo dovednosti.
	</p>
	<h4>Dar je… dar</h4>
	<p>
	Okolo daru se u nás všechno točí. Nejsme burza, pracovní portál ani online blešák. Vše probíhá nezištně bez jakýchkoliv nároků a očekávání darujícího. Cíl je vždy radost. Radost z toho, že ji můžete poslat dál do světa mezi druhé.
	</p>

	<h4>Laskavost je naše DPH – dar přidané hodnoty</h4>
	<p>Úsměv, pochopení, pohlazení. Nedílnou součástí štědrosti je i způsob, jakým probíhá. Laskavé slovo a otevřené srdce má kouzelnou moc. Přidávejte laskavost ke svým darům, jejich hodnota bude mnohem vyšší.</p>

	<h4>Víte, s kým mluvíte?</h4>
	<p>Vzájemná důvěra a transparentnost jsou tak pro nás klíčové. Komunikujte zde, jak jste zvyklí tam venku. Dávejte upřímnou zpětnou vazbu pod svým jménem, s osobní fotkou a s vyplněným profilem. Nezapomeňte, že jsme na internetu – vždy vás vidí více očí, než vidíte vy.
	</p>

	<h4>Jak se do lesa volá</h4>
	<p>Na Hearth.net platí stejná pravidla a zákony jako v každém právním státě. Jejich porušení ponese vždy následky. Ale ještě něco. Dbáme na lidskou slušnost a ohleduplnost. Nebojte se ozvat tomu, kdo se k vám zachoval nekorektně.
	I negativní hodnocení pomůže, když bude zdvořilé. </p>

	<h4>Proč to děláme</h4>
	<p>Pro radost! Aby byl náš svět zas o něco lepší. Nejde o dary, jde o darování.</p>
	<br>
	<p>
	Jasné, co říkáte? Přesto mrkněte i na podmínky v plném znění. Teď už se vám budou číst jedna báseň.
	</p>
</div>
<br><br><br>

<div class="scroll new-terms">
	<h3>Podmínky používání stránek provozovaných organizací Adato Paradigma, z.ú.</h3>
	<h3>Platné od 1.1.2018</h3>
	<ul>
		<li>
			<dl>
				<dt>1. Co je Hearth.net?</dt>
				<dd>1.1. Internetová prezentace dostupná v síti internet z http://www.hearth.net/ (dále jen: „stránky“) je součástí služeb provozovaných organizací Adato Paradigma, z.ú., sídlem: Nádražní 740/56, Praha 5 Smíchov, 150 00, Česká republika, IČ: 22761845 a jejími spolupracujícími partnery (dále jen: „ústav“).</dd>
				<dd>1.2. Účelem stránek je umožnit Vám (tedy uživateli či uživatelce stránek) kontakt s jinými uživateli, za účelem vzájemného poskytování a poptávání bezúplatných služeb, darování a přijímání hmotných i nehmotných statků, případně vzájemné komunikace.</dd>
				<dd>1.3. Cílem ústavu je pak také snaha o rozvoj sounáležitosti uvnitř uživatelských komunit, přirozeně tvořenými spoluprací uživatelů.</dd>
			</dl>
		</li>
		<li>
			<dl>
				<dt>2. Jak můžete naše stránky využít?</dt>
				<dd>2.1. Naše stránky jsou platformou pro vzájemnou komunikaci uživatelů za účelem poskytování darů – darování je tedy hlavním obsahem aktivit na Hearth.net. V žádném případě není za to, co ostatním nabízíte a poskytujete, možné požadovat jakoukoliv úplatu, jakékoliv jiné protiplnění či směnu.
				</dd>
				<dd>2.2. Na našich stránkách si můžete bezplatně založit svůj uživatelský účet a používat jej ke zveřejnění svého uživatelského profilu, prezentaci svých zájmů a potřeb a k navazování komunikace s jinými uživateli.</dd>
				<dd>2.3. Podmínkou užívání stránek (tedy vytvoření uživatelského profilu a jeho aktivního užívání) je úplné dodržování těchto Podmínek používání Hearth.net (dále jen: „podmínky“), platných zákonů ČR, ale též dodržování elementární slušnosti a korektnosti.</dd>
			</dl>
		</li>
		<li>
			<dl>
				<dt>3. Jaká pravidla očekáváme, že budete respektovat?</dt>
				<dd>3.1. Protože chceme nabízet služby s vysokou mírou transparentnosti a důvěry mezi uživateli, budeme vám službu poskytovat pouze za následujících podmínek:
					<ul>
						<li>
							3.1.1. Na našich stránkách můžete vytvořit a používat pouze jeden uživatelský účet.
						</li>
						<li>
							3.1.2. Pokud se registrujete jako fyzická osoba, použijete k registraci své plné občanské jméno a nejlépe profilovou fotografii, která odpovídá Vaší současné podobě. Váš věk musí být nejméně patnáct let. Pokud se budete registrovat jako osoba právnická, užijete firmu (tedy název vaší organizace), profilová fotografie v takovém případě má být tematicky vhodná a neurážlivá. Nenecháte jinou osobu používat svůj účet, ani nikomu nebudete sdělovat heslo ke svému účtu.
						</li>
						<li>
							3.1.3. Na našich stránkách nezprostředkováváme zaměstnání. Nelze u nás nabízet možnost pracovat za mzdu či jinou odměnu (a totéž i poptávat), a jakákoliv činnost vykonaná přes naše stránky musí být plně dobrovolnická, tedy bez nároku na předem deklarované protiplnění.
						</li>
						<li>
							3.1.4. Nebudete Váš účet používat ke komerční prezentaci. Nikdy nesmíte ostatní uživatele v souladu s dobrými mravy obtěžovat rozesíláním nebo vkládáním nevyžádaného obsahu a reklamou.
						</li>
						<li>
							3.1.5. Je v pořádku, pokud se ve svém profilu prezentujete jako podnikatel darující své služby bez jakýchkoliv dalších navazujících podmínek. Není však v pořádku, pokud ve svém profilu uvedete nabídku dalších výrobků za úplatu, podmiňovat poskytnutí služby zdarma odebráním placené služby, darování slevy na své výrobky apod.
						</li>
						<li>
							3.1.6. Není v pořádku, a je zakázáno, nabízíte-li služby, jejichž poskytnutí má za cíl přesvědčit jiného uživatele o výhodnosti účasti ve  finančních a obchodních transakcích – např. finanční poradenství, pojišťovací konzultace, výlety zdarma s obchodní prezentací, různé „vzdělávací akce“ obchodních systémů (MLM) a jimi distribuovaných produktů, půjčování peněz za úrok, apod. Nemůžeme prostřednictvím stránek též podporovat jakékoliv sociálně patologické jevy ve společnosti (tedy kupříkladu: závislosti na návykových látkách, gambling, náboženský fanatismus, ohrožování mravnosti apod.).
						</li>
						<li>
							3.1.7. Nebudete svůj účet využívat k prezentaci a nabídce (nebo poptávce) služeb a věcí, jejichž realizace je protiprávní a/nebo služeb a věcí, které jsou ve výrazném rozporu s všeobecně uznávanými etickými a morálními pravidly (jedná se např. o nabídku nelegálních drog, kopírování autorsky chráněných děl, zpřístupnění škodlivého obsahu apod.).
						</li>
						<li>
							3.1.8. Berete na vědomí, že stránky jsou součástí veřejné sítě internet a že není možné zabránit tomu, aby se obsah nahraný ve vašem účtu nedostal mimo stránky samotné (např. screenshotem obrazovky ze strany jiného uživatele). Nahrávejte na stránky tedy pouze obsah, u kterého vám tato skutečnost nevadí.
						</li>
						<li>
							3.1.9. Transakce mezi uživateli stránek jsou vždy darováním. Proto nesmíte za to, co ostatním nabízíte a poskytujete, požadovat peněžní úplatu, ani poskytnutí daru podmiňovat jakýmkoli jiným protiplněním či směnou. Požadavek na dodání vstupního materiálu nebo na vytvoření vhodných podmínek k předání daru, není obvykle požadavkem na protiplnění.
						</li>
						<li>
							3.1.10. K veškerému autorskému obsahu, který na stránky nahráváte, musíte mít autorská práva, případně disponovat licencí, která zveřejnění takového obsahu dovoluje.
						</li>
					</ul>
				</dd>
			</dl>
		</li>
		<li>
			<dl>
				<dt>4. S jakými dalšími skutečnostmi byste při využívání našich stránek měli počítat?</dt>
				<dd>4.1. Naším cílem je zajistit, aby pro Vás stránky plnily účel, ke kterému jsou provozovány, tedy poskytnout platformu pro umožnění efektivního poskytování darů. Existují však i skutečnosti, které nemůžeme ovlivnit, a proto při využívání stránek vezměte prosím na vědomí:
					<ul>
						<li>4.1.1. Zavazujeme se, že obsah Vaší komunikace s jinými uživateli neposkytneme žádné třetí osobě, nebudeme do obsahu zpráv zasahovat, ani zprávy cenzurovat, pokud to od nás nebude platná právní úprava vyžadovat.</li>
						<li>4.1.2. Nejsme odpovědni za pravdivost, aktuálnost, ani relevanci údajů zveřejněných uživateli v jejich profilech. Neneseme žádnou odpovědnost ani za obsah nabídek a potřeb zveřejněných uživateli, nebo za uživatelské profily a obsah uživateli zpřístupněný.</li>
						<li>4.1.3. Transakce probíhají vždy přímo mezi uživateli. Nejsme odpovědní za skutečné provedení transakcí (reálné poskytnutí daru), na kterých se dohodnete s jinými uživateli, za soulad deklarovaných vlastností a podoby darů s jejich reálnou podobou, ani za čas a způsob provedení transakce ze strany uživatelů. Berete tímto na vědomí, že žádným způsobem neručíme za právní soulad Vámi provedeného darování jinému uživateli či obdržení daru od jiného uživatele s příslušnými právními předpisy.</li>
						<li>4.1.4. Naším cílem je poskytnout Vám co nejkvalitnější služby spočívající v poskytnutí platformy pro sdílení informací, nicméně nezavazujeme se k ničemu, co souvisí s jejich dostupností, plynulostí nebo funkčností, ani k ničemu, co souvisí s Vašimi očekáváními ohledně podoby a fungování našich služeb.</li>
						<li>4.1.5. V případě, že zjistíme, že porušujete některé z podmínek a pravidel, stanovených těmito podmínkami, platnou legislativou, obecně uznávaná etická či morální pravidla, zásady slušného chování, nebo při jiném vážném podezření na zneužití účtu nebo služeb stránek, jsme oprávnění dle míry Vašeho pochybení: a) Vás na situaci upozornit a stanovit lhůtu pro nápravu, přičemž v této souvislosti můžeme Váš uživatelský účet nebo jeho funkce též pozastavit. Pokud závady včas a plně neodstraníte, nebo bude míra pochybení závažná, b) můžeme Váš účet smazat. Na takový zásah Vás nemusíme předem upozorňovat.</li>
						<li>4.1.6. Naše služby můžeme kdykoliv v budoucnu rozšiřovat, modifikovat i rušit, a to i bez předchozího oznámení takových úprav.</li>
					</ul>
				</dd>
			</dl>
		</li>
		<li>
			<dl>
				<dt>5. Jakým způsobem funguje správa našich stránek?</dt>
				<dd>5.1. Správci Hearth.net jsou společenstvím lidí, kteří pečují o obsah štědré sociální sítě a dbají na dodržování stanovených podmínek, pravidel a slušného chování. Pomáhají vám podle svých možností řešit problematické situace, poradí vám při ovládání a používání našich stránek a přivítají vás jako nově registrované uživatele.</dd>
				<dd>5.2. Podrobný popis jednotlivých úrovní pravomocí správců Hearth.net, způsob komunikace s nimi a možnost odvolání proti jejich postupu naleznete vždy na stránce: <a href="/app/custodians">www.hearth.net/app/custodians</a>.</dd>
			</dl>
		</li>
		<li>
			<dl>
				<dt>6. Jaký je náš vztah k Vašim daňovým povinnostem?</dt>
				<dd>6.1. V rámci korektního užívání stránek může mezi uživateli vzájemně dojít též k situacím, které mohou být předmětem daňové povinnosti některého z uživatelů, a to dle České nebo též zahraniční právní úpravy.</dd>
				<dd>6.2. Máte vlastní odpovědnost za zajištění správného odvodu daňových povinností v České republice, případně ostatních zemích, pokud je pro ně relevantní daňová legislativa jiné jurisdikce.</dd>
				<dd>6.3. Ústav není v postavení ani poplatníka ani plátce daně z příjmů či jiné daně a nenese proto žádnou odpovědnost za to, zda a jakým způsobem plní uživatelé stránek své vlastní daňové povinnosti ve vztahu k České republice nebo k jinému státu.</dd>
				<dd>6.4. Mějte prosím na paměti, že součástí těchto podmínek je i Vaše povinnost dodržovat zcela a bezvýhradně platnou legislativu, a neohrožujte porušováním této povinnosti sami sebe, jiné uživatele nebo ústav.</dd>
			</dl>
		</li>
		<li>
			<dl>
				<dt>7. Kdy po Vás můžeme požadovat náhradu škody?</dt>
				<dd>7.1. Jako uživatel se zavazujete, že ústavu uhradíte veškerou škodu, která mu vznikne následkem nároků třetích stran v souvislosti s Vaším jednáním, zejména:
					<ul>
						<li>7.1.1. Vaším porušením těchto podmínek, včetně umístěním nebo sdílením obsahu porušujícího právní předpisy nebo práva třetích stran,</li>
						<li>7.1.2. jakýmkoli obsahem, který umístíte na stránky, nebo </li>
						<li>7.1.3. jakoukoli Vaší aktivitou v souvislosti se stránkami.</li>
					</ul>
				</dd>
			</dl>
		</li>
			<dl>
				<dt>8. Jak nakládáme s Vašimi osobními údaji?</dt>
				<dd>8.1. Ústav vystupuje jako správce osobních údajů uživatelů stránek. Bližší informace o zpracování osobních údajů společností jsou obsaženy v dokumentu „Ochrana osobních údajů“, který je k dispozici prostřednictvím internetové adresy <a href="/app/privacy-policy">www.hearth.net/app/privacy-policy</a> nebo na vyžádání. </dd>
			</dl>
		</li>
		<li>
			<dl>
				<dt>9. Jak se mohou tyto podmínky měnit?</dt>
				<dd>9.1. Vyhrazujeme si právo tyto podmínky kdykoliv v budoucnu změnit, a to i bez předchozího upozornění.</dd>
				<dd>9.2. Změny v podmínkách jsou účinné vůči uživateli dnem jejich vyhlášení (resp. později, pokud je účinnost podmínek časově následná po jejich vyhlášení), a to i vůči takovému uživateli, který užíval stránky před počátkem účinnosti nových či změněných podmínek.</dd>
				<dd>9.3. Řádné vyhlášení podmínek, děje se zveřejněním na stránkách.</dd>
				<dd>9.4. Pokud se změněnými podmínkami nesouhlasíte, pak nás to mrzí. Můžeme vám v takovém případě doporučit, abyste zrušili váš uživatelský účet a přestali stránky používat. Současně je možné oslovit ústav e-mailem na adresu info@hearth.net a pokusit se část, se kterou nesouhlasíte, svou argumentací změnit.</dd>
			</dl>
		</li>
	</ul>
</div>
