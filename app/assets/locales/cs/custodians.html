<div class="custodians-div">
	<p style="font-size:17px;" class="margin-bottom-large">
	Správci Hearth.net jsou společenstvím lidí, kteří pečují o obsah štědré sociální sítě a dbají na dodržování stanovených podmínek, pravidel a slušného chování. Pomáhají podle svých možností a pravomocí uživatelům Hearthu řešit problematické situace, radí jim při ovládání a používání Hearthu.
	</p>

	<p class="margin-bottom-large">Pro různé úrovně spravování jsou rozděleni do několika komunit. Jakéhokoliv správce Hearth.net je možné identifikovat tím, že je členem minimálně jedné z komunit:</p>
	<dl>
		<img src="https://hearth-net-topmonks-production-ugc.s3.amazonaws.com/uploads/avatars/52cd60cd37b1210200000099/large_d3985e73fbffe6797b5bacdbd9baaa61.jpeg" class="avatar-like"/>
		<dt>1) Admini: <a href="/app/community/52cd60cd37b1210200000099"> „Hearth.net – interní tým“</a></dt>
		<dd class="margin-bottom-larger">Admin je nejvyšší pozice při spravování Hearth.net, kterou zastávají pouze uživatelé z interního týmu Hearth.net, tj.&nbsp;spolku <em>Adato Paradigma, o.s.</em> a nebude nikdy delegována mimo tento okruh.</dd>
	</dl>
	<dl>
		<img src="https://hearth-net-topmonks-production-ugc.s3.amazonaws.com/uploads/avatars/56b8b77fb433b4000700007a/large_b3d15039b43102e29110182a0edeb4c5.jpeg" class="avatar-like"/>
		<dt>2) Správci obsahu: <a href="/app/community/56b8b77fb433b4000700007a">„Hearth.net – správci obsahu“</a></dt>
		<dd>Každý správce obsahu vždy postupuje v souladu s platnými pravidly a podmínkami a současně podle svého nejlepšího vědomí. Činnost správce obsahu je vykonávána ze svobodné vůle uživatele pomáhat Hearth.net na dobrovolné bázi.
		</dd>
		<dd class="pad-left">Správci obsahu jsou uživatelé, kteří Hearth.net používají aktivně a splňují následující podmínky:
			<ul>
				<li>uběhl minimálně 1 rok od jejich registrace,</li>
				<li>mají otevřeně a pravdivě vyplněný profil,</li>
				<li>jsou v osobní komunikaci s Adminy, od kterých získávají časově omezené pověření ke spravování Hearth.net,</li>
				<li>prokázali v komunikaci s Adminy svou schopnost být správcem obsahu.</li>
			</ul>
		</dd>
	</dl>
	<dl class="pad-left">
		<dt>Oprávnění a povinnosti Správců obsahu:</dt>
		<dd>
			<ul>
				<li>pozastavit dar nebo přání porušující pravidla a podmínky Hearth.net,</li>
				<li>komunikovat s uživateli Hearth.net s ohledem na jejich porušení pravidel zejména vložením do Hearth.net nevhodného obsahu,</li>
				<li>navrhovat a společně s Adminy schvalovat změny pravidel a podmínek používání Hearth.net,</li>
				<li>komunikovat s uživateli Hearth.net, kteří se potřebují zorientovat v uživatelském prostředí a radit jim a pomáhat při používání Hearth.net.</li>
			</ul>
		</dd>
	</dl>
	<dl class="pad-left-none margin-top-large">
		<dt>Způsob komunikace se správci Hearth.net</dt>
		<dd>
			<ul>			
				<li>Všichni správci Hearth.net jednají vždy jménem svým a současně jménem příslušné komunity správců.</li>
				<li><b>Správci obsahu</b> s tebou komunikují prostřednictvím Zpráv,<br><b>Admini</b> komunikují prostřednictvím tvého zaregistrovaného e-mailu nebo Zpráv.</li>
				<li>Pokud nesouhlasíš s postupem jakéhokoliv správce Hearth.net, můžeš se odvolat nebo ohradit proti jeho chování e-mailem na adresu: <a href="mailto:support@hearth.net">support@hearth.net</a>.</li>
				<li>Udělit správci Hearth.net hodnocení za jeho činnost je možné pouze na profilu příslušné komunity s tím, že do hodnocení uvedeš jméno konkrétního správce Hearth.net.</li>
			</ul>
		</dd>
	</dl>
	<dl class="pad-left-none margin-top-large">
		<dt>Jak se stát správcem Hearth.net?</dt>
		<dd><p>Nominovat do pozice správce Hearth.net můžeš kteréhokoliv jiného uživatele, za předpokladu, že splňuje výše uvedené podmínky a stejně tak může kdokoliv jiný nominovat tebe. Správcem Hearth.net se navržený uživatel stává přijetím do příslušné komunity a jeho pověření být správcem Hearth.net končí v případě, že z komunity sám odejde nebo jeho členství v komunitě skončí z jiného důvodu.</p></dd>
	</dl>
</div>
