<div class="about-page about-page--napadnice">
<h2>Nápady, jak šířit laskavost a&nbsp;štědrost</h2>
<p>
<em>
	...aneb jak můžeš i Ty přispět k rozletu Hearth.net do světa.
</em>
</p>
<p>
Dělá ti Hearth.net radost? Poznáváš tu fajn lidi? Máš dobrý pocit z každé
vydařené „štědroviny“? Chceš lepší svět pro sebe i ostatní? 
<b>Pošli svou radost dál!</b> Možností, jak podpořit Hearth.net a&nbsp;udělat náš svět radostnější a&nbsp;laskavější je spousta. Vyber si tu svou nebo nabídni ostatním inspiraci.
</p>
<p>
Začít můžeš tím, že si na Hearth.net <b>vyplníš svůj profil</b>, aby ses ostatním představil(a), nastavíš si <b>laskavý podpis v mailu</b>, o Hearth.net <b>řekneš</b> při vhodné příležitosti svým známým nebo i lidem neznámým na nějaké <a href="http://blog.hearth.net/akce-hearth-net/">akci</a>, kde Hearth.net představujeme. Možností je spoustu… budeme rádi za jakoukoli pomoc a&nbsp;také pokud nám dáš vědět, který z nápadů se ti povedl zrealizovat. S tvým souhlasem o tom napíšeme na blog a&nbsp;Facebook a&nbsp;budeme inspirovat ostatní.</p>
<ol class="list-item-panel clearfix margin-top-large">
<li>
	<h3>Vyplň svůj profil</h3>
	Důvěra je při darování klíčová a&nbsp;vyplněný profil ji podpoří. Profilová fotka taky napoví.
</li>

<li>
	<h3>Buď laskavý, ale současně autentický</h3>
	Každého potěší, pokud mu včas a&nbsp;ve
	správném kontextu <b>poděkuješ</b> za dar nebo spolupráci. Poděkování je nejen slušností,
	ale také darem. a&nbsp;pokud někdy něco neklapne, udělit férovou zpětnou vazbu nemusí
	nutně znamenat konflikt nebo problém.
</li>

<li>
	<h3>Rozdávej</h3>
	Placky, samolepky, letáky o Hearthu a&nbsp;letáky o pohádce – kdykoliv si
	můžeš napsat o prezentační materiály, kterými Hearth disponuje a&nbsp;jsou určené
	k rozdávání. <a href="/app/support-us?open-modal=support-us-modal-endorse">Stačí poptat počet kusů a&nbsp;napsat adresu</a> a&nbsp;balíček je u tebe v cukuletu.
</li>


<li>
	<h3>Nastav si podpis v e-mailu</h3>
	Vlož si do svého podpisu v emailu pro druhého
	milou a&nbsp;inspirující větu a&nbsp;logo Hearth.net s proklikem na web. Logo najdeš <a href="/app/support-us?open-modal=support-us-modal-endorse">tady</a>,
	případně nás kontaktuj
	na <a href="mailto:support@hearth.net">support@hearth.net</a>.
</li>

<li>
	<h3>Přidej ruku k dílu</h3>
	<ul>
		<li>
		Pojeď s námi jako dobrovolník
		<a href="http://blog.hearth.net/akce-hearth-net/">na akci, kde Hearth.net prezentujeme</a>. Poznáš zajímavé lidi, pomůžeš šířit dobrou věc a&nbsp;my se také
		velmi rádi poznáme s tebou ;-)
		Nebo máš v okolí akci, kde by bylo fajn Hearth.net představit? Možná jí dokonce
		pořádáš? <a href="/app/feedback">Napiš nám</a>.
		</li>
		<li>
			Další možnosti podpory najdeš v sekci <a href="/app/support-us">Podpoř nás</a>
		</li>
	</ul>
</li>

<li>
	<h3>Uspořádej Dařiště - tržiště darů</h3>
	Off-line podoba Hearth.net, kde dary proudí bez internetu, z ruky do ruky, spíše z ruky na stůl a odsud si jej bere jiná ruka :). Více o Dařišti se dočtete <a href="http://blog.hearth.net/dariste/">na našem blogu</a>. Může být na jakékoli akci, nebo vzniknout na stálém místě. Jde o vytvoření prostoru ke štědrosti. Je nutné, aby bylo Dařiště předem organizátory akce avizováno, toto je jediná a nevýlučná podmínka úspěšného Dařiště. Nabízíme vám naše zkušenosti s organizací i propagací Dařišť na různých místech, pro více informací nám <a href="/app/feedback">napište</a>.
</li>

<li>
	<h3>Řekni o Hearth.net přátelům</h3>
	Často si necháváme svou radost pro sebe a&nbsp;někdy si ani neuvědomíme, jak naše štěstí nebo život může být pro ostatní inspirativní.
</li>

<li>
	<h3>Vítej uživatele v Hearth.net</h3>
	Každý den vítáme nově registrované lidi a&nbsp;nabízíme jim svou
	pomoc v orientaci v Hearthu. Chceš se do toho zapojit? Ozvi se nám, zabere to
	přibližně 10 minut denně.
</li>

<li>
	<h3>Pečuj o obsah Hearthu s námi</h3>
	Být správcem je zatím nejvyšší meta pro
	dobrovolnickou spolupráci s námi. Nejbližším spolupracovníkům svěřujeme různé
	klíče od Hearthu, aby nám pomáhali pečovat o dary a&nbsp;přání všech uživatelů naší
	štědré sociální sítě. Chceš se přidat? <a href="/app/custodians">Čti více zde</a>.
</li>

<li>
	<h3>Vytvoř nástěnku</h3>
	S informacemi a&nbsp;off-line dary – možná ji uvítají
	tam, kde je prostor pro setkání lidí s otevřeným srdcem
	a kde mají raději papírovou klasiku než internet. Třeba
	raději uvítají příležitost lokálního sdílení a&nbsp;k tomu skvěle
	pomůže vytvořená nástěnka darů a&nbsp;přání.<!--  Například na
	místech uvedených v bodě 14 níže. Tato fotka je
	z knihovny ze Slaného od ambasadorky Heltchy. -->
</li>

<li>
	<h3>Vlož si banner na svůj web</h3>
	Vlož si logo nebo banner Hearthu na své webovky. Návod najdeš <a href="/app/support-us?open-modal=support-us-modal-endorse">tady</a>.
</li>

<li>
	<h3>Pojď do pohádky (nejen s dětmi)</h3>
	Nabídni
	dětem a&nbsp;lidem okolo tebe záznam originální české
	divadelní pohádky <a href="http://svetylkaradosti.cz">Světýlka radosti</a>,
	kterou Hearth.net před dvěma lety zprodukoval
	a představil na několika místech v ČR. Na webu je
	video záznam pohádky ke zhlédnutí
	a omalovánky a&nbsp;písničky z pohádky ke stažení.
</li>

<li>
	<h3>Piš a&nbsp;sdílej vlastní příběhy</h3>
	Pokud rád píšeš nebo vyprávíš, budeme rádi, když se
	s námi rozdělíš o svůj životní příběh nebo třeba jen krátkou etudu s darováním na
	Hearth.net. Sdílení příběhů s dobrým koncem posiluje odvahu a&nbsp;motivaci nás všech.
	Moc rádi najdeme pisatele, spisovatele, nebo třeba i básníky, kteří budou společně
	s námi psát kroniku štědrosti na <a href="http://blog.hearth.net">Blogu Hearth.net</a>.
	Štěstí či radost můžeš stejně dobře vyfotit. Jestli spoušť tvého foťáku nebo telefonu
	visí proklatě nízko, zmáčkni ji pokaždé, když uvidíš nějaké štědré gesto nebo situaci.
	Fotky a&nbsp;videa umí životní příběhy vyprávět taky a&nbsp;někdy mnohem barvitěji než slova.
	(Jen pozor na autorská práva a&nbsp;souhlas se zveřejněním osob na fotografii.)
</li>

<li>
	<h3>Pomoz nám s mediálním pokrytím</h3>
	Máš kontakt na novináře, kteří by mohli o tématu štědrosti a&nbsp;o Hearthu
	napsat? Ozvi se nám, rádi dodáme podklady, nebo nabídneme rozhovor. Můžeš jim
	poskytnout rozhovor i ty se svým příběhem, rádi dodáme informace a&nbsp;data
	z Hearth.net.
</li>

<li>
	<h3>Rozvíjej štědrost</h3>
	V soukromí, v práci, v rámci své činnosti… ART je
	součástí HeaARTh = tvorba, umění performance. Pokud něco produkuješ, například
	med, můžeš vytvořit láskyplnou edici medu - např. každá desátá sklenice půjde
	darem; když děláš mýdla – uděláš některá ve formě srdíček; jsi průvodce – daruješ
	svým klientům výlet darem; máš velké prostory – daruješ je darem na různé
	kurzy.
</li>

<li>
	<h3>Inspiruj kolemjdoucí</h3>
	Například nápisy na chodníky – napiš lehký vzkaz, který vykouzlí úsměv nebo alespoň
	pousmání na místo, kde lidé spěchají. Třeba „Ať tě štěstí provází“. Dá se to křídami,
	jen se časem smyjí. Nebo máme konkrétní tip na nátěr na bázi nano-technologií, po
	kterém sklouzává voda, takže se nápis objeví v dešti.
</li>

<li>
	<h3>Rozdávej úsměvy a&nbsp;objetí</h3>
	Úsměv nebo objetí darem – každopádně vhodné pro extroverty, úsměv lze šířit kdykoli kdekoli a
	jakkoli ☺
</li>

<li>
	<h3>Daruj jinak</h3>
	Na neobvyklém místě nebo čase – např. <a href="http://blog.hearth.net/dobrou-chut/">viz Blog Hearth.net</a>
</li>

</ol>

<p>
	A protože opakování je matka moudrosti: budeme rádi, pokud nám dáš vědět, který z nápadů se ti povedl zrealizovat. Rádi o tom s tvým svolením napíšeme na blog a&nbsp;Facebook a&nbsp;budeme inspirovat ostatní.
</p>
</div>