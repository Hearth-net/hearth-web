<div class="about-page about-page--udernice">
	<h2>Jak komunikovat</h2>
<!-- <p><em>... je úderná definice toho, co nám dává smysl. Je rodu ženského, a protože ženy bývají
komunikativnější a v komunikaci často přesvědčivější než muži, ponecháme tento dokument pouze
v ženské verzi údernice/úderníčka.</em></p> -->

<p>
Jak mluvit o štědrosti, darování a radosti z ní plynoucí s ostatními lidmi? Zde nabízíme několik témat či okruhů, které můžeš kdokoliv v rozhovoru s lidmi zmínit. Nezapomeň, že není cílem přesvědčovat, ale inspirovat.
</p>
<p>
Pokud se identifikuješ s naší vizí a misí a chceš tvořit lepší svět pro sebe
i ostatní, pomoz nám svou radost šířit dál!
</p>

<ul class="list-item-panel clearfix">
<li>
	<h3>Darování přináší radost, lidé si plní přání</h3>
	<ul>
		<li>
			Nikdy nám nikdo nezpochybnil, že darovat někomu nebo přijmout
			od někoho dárek přináší všem lidem radost.
		</li>
		<li>
			Čím častěji darujeme nebo přijímáme, tím častěji máme radost.
			Dlouhodobá radost = štěstí.
			https://cs.wikipedia.org/wiki/Radost
		</li>
		<li>
			Udělat radost někomu tím, že přijmete jeho „srdce na dlani“, je také
			velký dar. Pro jednoho splněné přání, pro druhého radost z darování.
		</li>
	</ul>
</li>
<li>
	<h3>Být (někomu) užitečný přináší radost</h3>
	<ul>
		<li>
			Darování a přijímání jsou zdrojem radosti, užitku a splněných přání, tedy
			toho, co je pro nás i všechny ostatní lidi na Zemi bytostně důležité.
		</li>
		<li>
			Prospět někomu svým umem, dovedností, znalostí je radost i uspokojení.
		</li>
		<li>
			I pro mě už nepotřebné věci, mohou jinému pomoci přeci. Mohu ji
			s radostí „poslat dál“.
		</li>
		<li>
			Stejně tak povzbudit někoho k životu, ke smysluplnému životu je velký
			dar. John Lennon: „Na konci vše dobře dopadne. A pokud to dobře
			nedopadlo, tak to ještě není konec.“
		</li>
	</ul>
</li>
<li>
	<h3>Darovat lze věci, ale i energii nebo informace</h3>
	<ul>
		<li>
			Kritici namítají, že chudí nebo „nebohatí“ nemohou darovat, když sami
			mají málo.
		</li>
		<li>
			Darovat může každý: úsměv, pohlazení, mezilidskou pomoc (tašku do
			schodů).
		</li>
		<li>
			Ten kdo daruje i Ten, kdo přijímá, oba mají dosti, neboť nemůže se nikam
			ztratit pocit sdílené radosti.
		</li>
		<li>
			Směřujeme ke skutečnému a pravému smyslu slova filantrop
			https://cs.wikipedia.org/wiki/Filantropie#Filantrop
		</li>
		<li>
			A už je tomu nějaký čas, co lze na Hearth.net i půjčovat ☺
		</li>
	</ul>
</li>
<li>
	<h3>Nelpění a neočekávání je nutný předpoklad, že radost přijde</h3>
	<ul>
		<li>
			Pokud daruješ z čiré radosti, komukoliv, bez očekávání jakékoli odměny
			nebo protislužby nebo skutku, pak se nemůže dostavit zklamání nebo
			problém, že se darování odehrálo jinak, než jste čekal/a.
		</li>
		<li>
			Hovoříme s lidmi o Hearth.net, o štědrosti a laskavosti, protože nám to
			dává smysl a dělá radost. Nepřesvědčujeme. Mluv jen, když je to pro
			tebe samotného radost.
			Odvaha, trpělivost a vytrvalost společně s neočekáváním a nelpěním jsou
			cestou k našemu cíli ☺
		</li>
	</ul>
</li>
<li>
	<h3>Hearth.net je prostor, kde je možné začít „takhle žít“</h3>
	<ul>
		<li>
			Není 100% jisté, že člověk v Hearth.net nepotká nepoctivce, lidé zde
			nejsou dokonalejší než všichni ostatní. Ale je velmi pravděpodobné, že
			většina s uživatelů, kteří Hearth.net aktivně používají, jsou na podobné
			vlně.
		</li>
		<li>
			Hearth.net je skvělé místo, kde mohu s darováním začít, pokud nemám
			ve svém okolí (rodina, přátelé, obec, neziskovka…) jiný vhodný prostor.
		</li>
		<li>
			Mohu stejně bezpečně o pomoc požádat jako ji někomu (zatím) cizímu
			nabídnout.
		</li>
		<li>
			Hearth.net je online sociální síť, kde vznikají skutečné a pozitivní přátelské
			vztahy. Lidé se díky obdarování potkávají, seznamují a často dál
			spolupracují.
		</li>
	</ul>
</li>
<li>
	<h3>Povím vám příběh, který se stal…</h3>
	<ul>
		<li>
			Příběhy ze života fungují dobře. Vždy pokud jsou pravdivé. Nikdy
			nelakujeme nic na růžovo. Každý máme svůj vlastní nebo nám někdo
			vyprávěl ten jeho.
		</li>
		<li>
			Příběhy skutečných hearthťanů brzy zpřístupníme, ale stejně tak to může
			být váš osobní příběh.
		</li>
		<li>
			Mluvíte-li o tom co hezkého někdo skutečně zažil, nemusíte si lámat
			hlavu nad žádným složitým myšlenkovým konstruktem a výsledek bude
			stejný.
		</li>
	</ul>
</li>
<li>
	<h3>Darování, sdílení, spolupráce posilují ohleduplnost k planetě</h3>
	<ul>
		<li>
			Příroda a Země nám již vše dávno darovala a je načase, abychom jí
			darovali i my, lidé. Vycházíme z toho, že příroda po nás opravdu nic
			nepožaduje za to, že svítí slunce, tečou řeky, proudí vzduch nebo mořské
			proudy.
		</li>
		<li>
			Dělíme se nebo darujeme své hmotné statky, abychom šetřili zdroje naší
			planety Země.
		</li>
		<li>
			Spoluvlastnictví nebo sdílení posilují zodpovědnost ke zdrojům.
		</li>
		<li>
			Snaha Hearthu velmi dobře svým dopadem ladí třeba i s Malým princem:
			„Naši planetu jsme nezdědili po svých předcích, ale půjčili jsme si ji od
			svých dětí.“
		</li>
	</ul>
</li>
<li>
	<h3>Darování má i duchovní rozměr</h3>
	<ul>
		<li>
			Miluj bližního svého jako sebe samého.
		</li>
		<li>
			Jednota v rozmanitosti.
		</li>
		<li>
			„Sobectví“ Jeho Svatosti dalajlámy: „Chci, aby všichni na celé Zemi byli
			šťastní, abych já mohl být nejvíce šťastný z jejich štěstí.“
		</li>
		<li>
			A při setkání s lidmi různé nebo žádné víry může dobře fungovat
			i metafora: „Všichni nalézáme svého Boha na vrcholu jedné pyramidy, jen
			stoupáme každý z jiné strany.“
		</li>
	</ul>
</li>
<li>
	<h3>Pojďte s námi do pohádky</h3>
	<ul>
		<li>
			Svetylkaradosti.cz – originální česká divadelní pohádka, která vznikla pro
			Hearth.net a na webu je ke zhlédnutí. Ke stažení jsou darem všechny
			písničky z pohádky a tematické omalovánky.
		</li>
		<li>
			Tři veteráni – vzpomeňte závěr pohádky, kterou u nás skoro všichni znají:
			„Dali jsme vám kamarádíčkové dary, dary jsme vám kamarádíčkové dali. A pročpak 
			jsme vám kamarádíčkové dali dary? Inu proto, abychom z vás měli radost. A proč
			jsme MY chtěli, abyste VY měli radost, abychom MY měli radost, že VY máte radost.“
		</li>
	</ul>
</li>
<li>
	<h3>Laskavost je naše DPH – Dar Přidané Hodnoty</h3>
	<ul>
		<li>Přidávej laskavost ke svým darům, jejich hodnota bude mnohem vyšší.</li>
	</ul>
</li>
</ul>
</div>