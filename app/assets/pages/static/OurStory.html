<h1 class="text-center" translate="h1.our_story"></h1>
<div class="box">
	<h2>2008 – ZAČÁTEK EKONOMICKÉ KRIZE</h2>
	<p>Velký propad pracovního trhu, kde přibývá nezaměstnaných i s kvalifikací. Přemýšlíme jak to změnit? Začíná se rodit naše vize.</p>

	<h2>2009 – JAK ZHMOTNIT VIZI?</h2>
	<p>Vzniká základní tým. Libor Malý, Pavel Šebera a Jiří Němec dají hlavy dohromady a výsledek je…tradáá. Dar! Vždyť koloběh daru nejvíc podporuje přirozené fungování lidí. Do “ekonomiky daru” se rodíme, je to normální princip spolupráce s našimi nejbližšími.</p>

	<h2>2010 – KONCEPT MÁME, JDEME NA PRODUKT</h2>
	<p>Základní koncept je tu a tým začíná pracovat na vytvoření webu. Protože technologie umožňují propojit lidi, komunity a projekty lépe než kdykoliv předtím.</p>

	<h2>2011 – VZNIK ADATO PARADIGMA</h2>
	<p>Kuk a jsme zde! Nově založené občanské sdružení, které začíná projekt naplno realizovat.</p>

	<h2>2012 – MÁME NÁZEV A SPOUŠTÍME PRVNÍ VERZI</h2>
	<p>Tým se rozrůstá o další členy, vzniká název Hearth a <a href="http://cs.wikipedia.org/wiki/P%C5%99edpov%C4%9Bdi_konce_sv%C4%9Bta_v_roce_2012" target="_blank">21. prosince 2012</a> je spuštěna Beta verze.</p>

	<p class="text-center"><img src="http://adato.cz/wp-content/uploads/2014/06/hodnoty.jpg" style="max-width: 510px;" /></p>

	<h2>2013 – UČÍME SE</h2>
	<p>Každý den něco nového i díky zpětné vazbě od lidí, kteří začali v Hearth pravidelně fungovat. V polovině roku vytváříme novou jednodušší a přístupnější verzi. Přichází oranžový Hearth.net. Hmm pěkně…</p>

	<p class="text-center"><img src="http://adato.cz/wp-content/uploads/2014/06/orange.jpg" style="max-width: 510px;" /></p>

	<h2>2014 – KOMUNITY A REÁLNÝ ŽIVOT</h2>
	<p>Zjišťujeme, že komunity, projekty a propojování lidí jsou pro Hearth.net klíčové. A tak Hearth.net upravujeme. Chceme být víc vidět v reálném životě. O to přece jde, ne?</p>
	<p>Hearth.net je­ pro nás jako dítě, ale stále jen nástroj k lepšímu spojování lidí a fungování skutečných komunit.</p>
	<p>No ano, hlavně se neztratit v matrixu …</p>

	<h2>2015 – MÁME K SOBĚ BLÍŽ</h2>
	<p>Celý rok se na různých místech dějí akce s podobnou vizí, učinit náš svět lepším a lidi šťastnějšími. Za rok jich navštívíme skoro 50 a potkáváme tisíce lidí, kterým představujeme naši vizi a štědrou sociální síť. K češtině a angličtině přidáváme do Hearth.net slovenštinu. Nech sa páči.</p>

	<h2>2016 – NOVÉ MILNÍKY</h2>
	<p>Naše spanilá jízda s radostí a laskavostí se protáhla do dalších desítek města a míst. Na Slovensku jsme navštívili největší letní festival POHODA v Čechách jsme byli u zrodu nadačního fondu Šťastné Česko. Společnost nám na cestách dělala nově Tabule štěstí, na které mohli lidé za sebe dokončit větu: “Šťastný(á), jsem když…”.</p>
	<p>V létě vznikla v Hearth.net komunita Správců obsahu a tím došlo k první předávce části admin kompetencí do rukou samotných uživatelů. Čtvrté narozeniny jsme oslavili spuštěním nové darovací funkce s názvem “Půjčím/Půjčím si” aneb sdílení a půjčování je také dar.</p>

		<p class="text-center"><strong>Příběh pokračuje. Těšíme se na další kapitoly.</strong></p>
</div>