<h3 class="new-terms">Od 1. prosince 2015 budou na Hearthu platit nové podmínky používání. Můžete se s nimi <a href="new-terms">s předstihem seznámit zde</a>...</h3>

<br>

<h3>Podmínky používání stránek provozovaných občanským sdružením Adato Paradigma, o.s.</h3>
<div class="scroll">
	<ol>
		<li>
			<dl>
				<dt>Co je Hearth.net?</dt>
				<dd>Internetové stránky www.hearth.net (dále „Stránky“) jsou službou provozovanou občanským sdružením Adato Paradigma, o.s. a jeho partnery a/nebo dodavateli.</dd>
				<dd>Naše služba spočívá v tom, abychom Vám umožnili kontakt s jinými uživateli za účelem vzájemného poskytování bezúplatných služeb, darování hmotných i nehmotných statků, využití a růstu Vašeho potenciálu a kvalifikace a rozvoje sounáležitosti uvnitř uživatelských komunit.</dd>
			</dl>
		</li>
		<li>
			<dl>
				<dt>Jak můžete naše stránky využít?</dt>
				<dd>Na našich Stránkách si můžete bezplatně založit svůj uživatelský účet a používat jej ke zveřejnění svého uživatelského profilu, prezentaci svých zájmů a potřeb a k navazování komunikace s jinými uživateli.</dd>
			</dl>
		</li>
		<li>
			<dl>
				<dt>Jak zacházíme s Vašimi osobními údaji?</dt>
				<dd>Založením svého účtu nám udělujete výslovný souhlas v souladu s ust. § 5 zákona č. 101/2000 Sb., o ochraně osobních údajů, v platném znění, se zpracováním svých osobních údajů a zejména souhlasíte s tím, že Vámi poskytnuté osobní údaje budou v rámci Stránek zveřejněny a zpřístupněny předem neomezenému okruhu osob. Souhlas se zpracováním osobních údajů nám udělujete na dobu, po kterou budete mít zřízen uživatelský účet a můžete jej kdykoliv odvolat formou doporučeného dopisu adresovaného do našeho sídla: Nádražní 740/56, Praha 5, PSČ 150 00 nebo e-mailem na adresu <a href="mailto:info@hearth.net">info@hearth.net</a>. Adresa sídla je uvedena též na Stránkách.</dd>
				<dd>Kompletní znění Souhlasu se zpracováním osobních údajů je nedílnou přílohou těchto Všeobecných podmínek.</dd>
			</dl>
		</li>
		<li>
			<dl>
				<dt>Jaká pravidla očekáváme, že budete respektovat?</dt>
				<dd>Protože chceme nabízet služby s vysokou mírou transparentnosti a důvěry mezi uživateli, budeme vám službu poskytovat pouze za následujících podmínek:
					<ol>
						<li>
							<p>Na našich Stránkách můžete vytvořit a používat pouze jeden uživatelský účet. Pokud tento účet přestanete používat nebo jej zrušíte, nebudete zakládat jiný bez našeho předchozího písemného souhlasu.</p>
						</li>
						<li>
							<p>Pokud se registrujete jako jedinec, použijete k registraci své občanské jméno a profilovou fotografií, která odpovídá Vaší současné podobě.</p>
						</li>
						<li>
							<p>Nenecháte jinou osobu používat svůj účet, ani nikomu nebudete sdělovat heslo ke svému účtu.</p>
						</li>
						<li>
							<p>Nebudete svůj účet používat ke komerční prezentaci.</p>
							<p>Je v pořádku, pokud se ve svém profilu prezentujete jako podnikatel darující své služby bez jakýchkoliv dalších navazujících podmínek. Není však v pořádku, pokud ve svém profilu budete uvádět nabídku dalších výrobků za úplatu, podmiňovat poskytnutí služby zdarma odebráním placené služby, darování slevy na své výrobky apod.</p>
							<p>Stejně tak není v pořádku, nabízíte-li služby, jejichž poskytnutí má za cíl přesvědčit jiného uživatele o výhodnosti účasti v následujících finančních a obchodních transakcích: např. finanční poradenství, pojišťovací konzultace, výlety zdarma s obchodní prezentací, různé „vzdělávací akce“ systémů MLM a jimi distribuovaných produktů apod.</p>
						</li>
						<li>
							<p>Nebudete svůj účet využívat k prezentaci a nabídce služeb a věcí, jejichž realizace je protiprávní a/nebo služeb a věcí, které jsou ve výrazném rozporu s všeobecně uznávanými etickými a morálními pravidly (jedná se např. o nabídku nelegálních drog, kopírování autorsky chráněných děl, záměrně šokující obsah apod.).</p>
						</li>
						<li>
							<p>Berete na vědomí, že Stránky jsou součástí veřejné sítě internet a že není v našich možnostech zabránit tomu, aby se obsah nahraný ve vašem účtu nedostal mimo Stránky (např. screenshotem obrazovky ze strany jiného uživatele). Nahrávejte na Stránky tedy pouze obsah, u kterého vám tato skutečnost nevadí.</p>
						</li>
						<li>
							<p>Váš věk musí být minimálně 15 let.</p>
						</li>
						<li>
							<p>K veškerému obsahu, který na Stránky nahráváte, musíte mít autorská práva, případně respektovat licenci, která se k nahrávanému obsahu vztahuje.</p>
						</li>
						<li>
							<p>Transakce mezi uživateli Stránek jsou darování. Proto nesmíte za to, co ostatním nabízíte a poskytujete, požadovat peněžní úplatu, ani poskytnutí daru podmiňovat jakýmkoli jiným protiplněním.</p>
							<p>Požadavek na dodání vstupního materiálu nebo na vytvoření vhodných podmínek k tomu, aby mohlo poskytnutí služby u obdarovávaného proběhnout, není požadavkem na protiplnění.</p>
						</li>
						<li>
							<p>Nesmíte strojově ani jinak kopírovat obsah Stránek nebo jejich částí (obrázky, texty, videa apod.). Výjimku tvoří obsah, který je označen licencí, která jeho kopírování umožňuje.</p>
						</li>
						<li>
							<p>Nesmíte ostatní uživatele obtěžovat rozesíláním nevyžádaného obsahu a reklamou.</p>
						</li>
					</ol>
				</dd>
			</dl>
		</li>
		<li>
			<dl>
				<dt>S jakými dalšími skutečnostmi byste při využívání našich stránek měli počítat?</dt>
				<dd>Našim cílem je zajistit, aby pro Vás stránky plnily účel, ke kterému jsou provozovány, tedy poskytnout platformu pro umožnění efektivního poskytování darů. Existují však i skutečnosti, které nemůžeme ovlivnit, a proto při využívání našich služeb počítáte s následujícím:
					<ol>
						<li>Zavazujeme se, že obsah vaší komunikace s jinými uživateli neposkytneme žádné třetí osobě, nebudeme do obsahu zpráv zasahovat, ani zprávy cenzurovat, pokud to od nás nebude platná právní úprava vyžadovat.</li>
						<li>Nejsme odpovědni za pravdivost, aktuálnost, ani relevanci údajů zveřejněných uživateli v jejich profilech. Neneseme žádnou odpovědnost ani za obsah nabídek a potřeb zveřejněných uživateli.</li>
						<li>Nejsme odpovědní za audiovizuální ani jiný obsah, který uživatelé nahrávají a používají ve svých profilech.</li>
						<li>Transakce probíhají vždy přímo mezi uživateli. Nejsme odpovědní za skutečné provedení transakcí (reálné poskytnutí daru), na kterých se dohodnete s jinými uživateli, za soulad deklarovaných vlastností a podoby darů s jejich reálnou podobou, ani za čas a způsob provedení transakce ze strany uživatelů. Berete tímto na vědomí, že žádným způsobem neručíme za právní soulad Vámi provedeného darování jinému uživateli či obdržení daru od jiného uživatele s příslušnými právními předpisy.</li>
						<li>Našim cílem je poskytnout Vám co nejkvalitnější služby spočívající v poskytnutí platformy pro sdílení informací, nicméně nezavazujeme se k ničemu, co souvisí s jejich dostupností, plynulostí nebo funkčností, ani k ničemu, co souvisí s Vašimi očekáváními ohledně podoby a fungování našich služeb.</li>
						<li>V případě, že zjistíme, že porušujete některou z podmínek uvedených v článku 4, i při jiném vážném podezření na zneužití účtu nebo služeb Stránek k účelům, které jsou v rozporu s jejich smyslem, Vás na situaci upozorníme a stanovíme lhůtu pro nápravu. V této souvislosti můžeme Váš uživatelský účet též pozastavit. Pokud závady včas a plně neodstraníte, můžeme Váš účet též smazat. Na takový zásah Vás nemusíme znovu zvlášť předem upozorňovat.</li>
						<li>V případě smazání Vašeho uživatelského účtu, či v případě, že určitou službu přestaneme poskytovat, zašleme Vám s předstihem upozornění a umožníme Vám získat z dané služby příslušné informace, bude-li takový postup možný a účelný.</li>
						<li>Naše služby můžeme rozšiřovat, modifikovat i rušit, a to i bez předchozího oznámení takových úprav.</li>
					</ol>
				</dd>
			</dl>
		</li>
		<li>
			<dl>
				<dt>Jak se mohou tyto podmínky měnit?</dt>
				<dd>Tyto podmínky či jakékoli dodatečné podmínky související se Stránkami můžeme kdykoliv změnit, například z důvodu změn platných zákonů nebo změn našich služeb. Proto byste měli aktuální znění podmínek pravidelně kontrolovat. Zprávu o změnách podmínek zveřejníme na Stránkách. Změny nebudou uplatňovány zpětně a nabydou účinnosti nejdříve 15 dní po uveřejnění, přičemž změny provedené z důvodu uvedení podmínek do souladu s právními předpisy nebo týkající se nových funkcí nabývají účinnosti dnem zveřejnění na Stránkách. Jestliže se změněnými podmínkami nesouhlasíte, měli byste službu přestat používat.</dd>
			</dl>
		</li>
		<li>
			<dl>
				<dt>Kdy po Vás můžeme požadovat náhradu škody?</dt>
				<dd>Jako uživatel se zavazujete, že Adato Paradigma, o.s. uhradíte veškerou škodu, která mu vznikne následkem nároků třetích stran v souvislosti s Vaším jednáním, zejména (i) Vaším porušením těchto podmínek, včetně umístěním nebo sdílením obsahu porušujícího právní předpisy nebo práva třetích stran, (ii) jakýmkoli obsahem, který umístíte na Stránky a (iii) jakoukoli Vaší aktivitou v souvislosti se Stránkami.</dd>
			</dl>
		</li>
		<li>
			<dl>
				<dt>Jaký je náš vztah k Vašim daňovým povinnostem?</dt>
				<dd>Máte vlastní odpovědnost za zajištění správného odvodu daňových povinností v České republice, případně ostatních zemích, pokud je pro ně relevantní daňová legislativa jiné jurisdikce. Adato Paradigma, o.s. není v postavení ani poplatníka ani plátce daně z příjmů či jiné daně a nenese proto žádnou odpovědnost za to, zda a jakým způsobem plní uživatelé Stránek své vlastní daňové povinnosti ve vztahu k České republice nebo k jinému státu.</dd>
			</dl>
		</li>
	</ol>
	<h3>Příloha - souhlas se zpracováním osobních údajů</h3>
	<p>Svým podpisem (případně zaškrtnutím příslušného pole v případě internetového formuláře) udělujete v souladu se zákonem č. 101/2000 Sb., o ochraně osobních údajů, ve znění pozdějších předpisů („Zákon“), souhlas se zpracováním všech poskytnutých osobních údajů, včetně např. osobních údajů vyplněných do registračního formuláře a údajů zadávaných do profilu či poskytnutých v jakékoliv jiné formě v průběhu užívání internetových a mobilních stránek a aplikací provozovaných občanským sdružením Adato Paradigma, o.s., se sídlem Vysočanská 234/95, Praha 9, PSČ 190 00, IČ: 227 61 845, která je správcem osobních údajů. Jedná se zejména o tyto osobní údaje: jméno, příjmení, adresa, pohlaví, věk, odborné znalosti, záliby a potřeby, fotografie. ….</p>
	<p>Účelem zpracování výše uvedených údajů je zprostředkování kontaktu mezi uživateli internetových a mobilních stránek a aplikací provozovaných správcem, zajištění fundraisingových aktivit a vytváření databáze dárců, pořádání odborných kurzů, školení, diskusí a jiných vzdělávacích akcí, vytváření databází klientů, dodavatelů a obchodních partnerů, marketingové aktivity.</p>
	<p>Jako správce osobních údajů může Adato Paradigma, o.s. pověřit zpracováním zpracovatele, o čemž informuje na internetových stránkách.</p>
	<p>Dále souhlasíte se zpracováním uvedených osobních údajů za účelem komunikace s Vámi ohledně aktivit Adato Paradigma, o.s., internetových stránek a aplikací jím provozovaných, i ohledně jiných skutečností, které mají vztah k činnosti a cílům působení Adato Paradigma, o.s. Tato komunikace může probíhat klasickou poštou, telefonem i elektronicky, v souladu se zákonem č. 480/2004 Sb., o některých službách informační společnosti a o změně některých zákonů (zákon o některých službách informační společnosti), ve znění pozdějších předpisů.</p>
	<p>Tento souhlas udělujete dobrovolně na dobu, po kterou máte na internetových stránkách, nebo v internetové či mobilní aplikaci provozované správcem, zřízen uživatelský účet, který je veden jako aktivní.</p>
	<p>Svým podpisem (případně zaškrtnutím příslušného pole v případě internetového formuláře) potvrzujete, že jste byl upozorněn na svá práva související se správou a zpracováním osobních údajů občanským sdružením Adato Paradigma, o.s., zejména že </p>
	<ol>
		<li>nejste povinen správci osobních údajů poskytnout jakékoliv údaje o své osobě ani souhlas s jejich zpracováním a jste oprávněn toto odmítnout, poskytujete-li jakékoliv osobní údaje a/nebo souhlas s jejich zpracováním, činíte tak zcela dobrovolně (bez poskytnutí některých údajů Vám však nemusí být zpřístupněny některé služby související s uživatelským účtem, popřípadě Vám takový uživatelský účet nebude moci být zřízen vůbec);</li>
		<li>poskytnutý souhlas se zpracováním osobních údajů můžete kdykoli písemně odvolat na adrese sídla správce osobních údajů, a to v celém rozsahu nebo jen částečně (odvolání souhlasu může mít z důvodů uvedených v předchozím bodě za následek i zrušení uživatelského účtu);</li>
		<li>zpracování Vašich osobních údajů bude po uplynutí doby, na níž jste souhlas se zpracováním osobních údajů poskytl, nebo po zániku tohoto Vašeho souhlasu (při zohlednění rozsahu Vašeho event. odvolání tohoto poskytnutého souhlasu) bez zbytečného odkladu ukončeno nebo omezeno, pokud správce osobních údajů nebude oprávněn či povinen v něm pokračovat na základě zvláštních právních předpisů;</li>
		<li>Vaše osobní údaje budou zpracovány ručně i automatizovaně v rozsahu, ve kterém byly poskytnuty;</li>
		<li>Vaše osobní údaje budou zpracovány prostřednictvím zaměstnanců správce osobních údajů, popřípadě smluvními zpracovateli, které správce zpracováním osobních údajů pověří. Vaše osobní údaje mohou být zpřístupněny jen osobám k tomu oprávněným v rámci plnění jejich pracovních úkolů, ať již smluvně převzatých nebo plynoucích z právních předpisů, a podléhajícím zákonné či smluvně převzaté povinnosti mlčenlivosti;</li>
		<li>Vaše osobní údaje budou zabezpečeně uchovávány v elektronické nebo listinné podobě;</li>
		<li>máte právo přístupu ke svým osobním údajům; na základě Vaší žádosti Vám správce osobních údajů poskytne informace o osobních údajích o Vás zpracovávaných (správce je oprávněn požadovat přiměřenou úhradu nepřevyšující náklady nezbytné k poskytnutí této informace);</li>
		<li>máte právo, domníváte-li se, že správce osobních údajů nebo zpracovatel provádí zpracování Vašich osobních údajů v rozporu s ochranou Vašeho soukromého a osobního života nebo v rozporu se Zákonem:
			<ol>
				<li>požádat správce osobních údajů nebo zpracovatele o vysvětlení,</li>
				<li>požadovat, aby správce osobních údajů nebo zpracovatel odstranili takto vzniklý stav (zejména opravou, blokováním nebo likvidací osobních údajů); správce osobních údajů nebo zpracovatel jsou povinni neprodleně odstranit takto vzniklý stav, je-li Vaše žádost shledána oprávněnou;</li>
			</ol>
		</li>
		<li>máte právo obrátit se na Úřad pro ochranu osobních údajů (www.uoou.cz) s podnětem nebo stížností, pokud správce osobních údajů nebo zpracovatel nevyhoví Vaší žádosti podle předchozího odstavce; můžete se ovšem na tento úřad obrátit i přímo.</li>
	</ol>
</div>