<h1>FAQ - často kladené otázky</h1>
<p class="q">
	Zaregistroval(a) jsem se a nepřišel mi potvrzující email. Co mám dělat?
</p>
<div class="a">
	<p>
		Jako první krok dobře zkontrolujte celou svou emailovou schránku, zejména složku týkající se nevyžádané pošty, protože je možné, že žádost o autorizaci vaší registrace bohužel vyhodnotil váš počítač jako SPAM.
	</p>
	<p>
		Pokud autorizační email skutečně ve své poště neobjevíte, pošlete nám zprávu na <a href="mailto:support@hearth.net">support@hearth.net</a>, nejlépe z emailu, který jste v Hearth.net registrovali.
	</p>
</div>
<p class="q">
	Jsem zaregistrovaný(á) a jsem tu poprvé. Co mám dělat?
</p>
<div class="a">
	<p>
		Nejlepší je začít u vlastního profilu. Vyplňte za sebe všechny relevantní informace, které o sobě chcete sdělit a rozhodně doporučujeme přidat i fotografii, kde jste „k poznání“, což vás nejen lépe představí ostatním uživatelům, ale také do budoucna dobře usnadňuje setkání při předávání daru.
	</p>
	<p>
		Pak už je to jednoduché, můžete na horní liště oranžového menu kliknout na „Tržiště“ a prohlídnout si dary či přání ostatních uživatelů. Vřele doporučujeme vyzkoušet modrou lištu s funkcí filtrování nebo se podívat na mapu, co se (ne)děje ve vašem okolí. Anebo rovnou „Vytvořit“ za sebe nějaký text a buď nabídnout dar, nebo vyslovit přání, co byste chtěli přijmout.
	</p>
	<p>
		V sekci „O projektu“ si můžete si pročíst blog a naše příspěvky na ostatních sociálních sítích, najít spojení na nás a podmínky užití.
	</p>
	<p>
		To pro začátek stačí, další funkce určitě už objevíte sami. A pokud ne, nebo vám něco nebude fungovat podle vašich představ, budeme rádi, když nám o tom dáte zprávu na <a href="mailto:support@hearth.net">support@hearth.net</a>.
	</p>
</div>
<p class="q">
	Změnil(a) jsem si emailovou adresu, jak ji mohu vyměnit ve svém profilu nebo při přihlašování?
</p>
<div class="a">
	<p>
		Email uvedený při registraci zatím může změnit pouze administrátor. Napište žádost o změnu emailem na <a href="mailto:support@hearth.net">support@hearth.net</a> a naši kolegové z IT se s vámi spojí.
	</p>
</div>
<p class="q">
	Jak udělit hodnocení v Hearth.net?
</p>
<div class="a">
	<p>
		Hodnotit uživatele je možné na jeho (jejím) profilu kliknutím na „barevný proužek“ (zpravidla zelený nebo také šedý – pokud ještě žádné hodnocení u uživatele není) vedle profilové fotografie či ikony oranžového Avatara. Následně už na vás vykoukne modrý odkaz „Ohodnotit“.
	</p>
</div>
<p class="q">
	Udělil(a) jsem omylem jiné hodnocení, než jsem chtěl(a), jak jej mohu změnit?
</p>
<div class="a">
	<p>
		Změnit udělené hodnocení může pouze administrátor. Pokud jste omylem někoho pokárali a chtěli jste jej pochválit nebo obráceně, můžete sami vložit na daný profil nové hodnocení už správně a poté požádat o odstranění své chyby emailem přes <a href="mailto:support@hearth.net">support@hearth.net</a>
	</p>
</div>
<p class="q">
	Jsem tu nováček a tak prosím o radu – mohu uvést u svého profilu i svůj web? Nebude to chápáno jako reklama?
</p>
<div class="a">
	<p>
		Do svého profilu můžete o sobě uvést cokoliv, co vám přijde vhodné, možné, správné, vystihující…
	</p>
	<p>
		Obava z reklamy je na místě (někteří naši uživatelé jsou skutečně jako ostříži), ale největší pozornost v tomto ohledu věnujeme chování jednotlivců při nabízení či poptávání darů/nedarů. Takže pokud se jako „podnikatel“ budete chovat v Hearth.net jako čistý dárce či příjemce – nemáme k tomu pražádnou výhradu, že o sobě prozradíte, že podnikáte.
	</p>
	<p>
		Naopak pokud kdokoliv (kdo podnikání ani nemá v profilu) nabídne nějaký dar „za úplatu“ nebo doporučí nějakou službu za úplatu byť i se slevou, pak do toho vstupujeme s žádostí o přeformulování nebo stažení.
	</p>
</div>
<p class="q">
	Co dělat v případě, kdy na některé dary co jsem vložil(a) – podle připojené poznámky o počtu nabídek pod inzerátem – reagovali lidé, ale ke mně se jejich reakce nedostala?
</p>
<div class="a">
	<p>
		Pokud nemáte žádnou odezvu ve svém emailu, můžete nalézt všechny poptávky také u detailu vašeho vloženého inzerátu, kde najdete i email toho, kdo se vám ozval.
	</p>
</div>
<p class="q">
	Odpovědělo mi více lidí za sebou, jak si mám vybrat komu dar dát?
</p>
<div class="a">
	<p>
		To je to zcela na vás. Každý „Hearthťan“ má úplně jiná kritéria výběru a rozhodování a je to tak správně. Někdo daruje lidem podle počtu jejich zásluh (na jejich profilu sleduje, jestli už někdy někomu něco darovali a třeba kolikrát, či zda mají pozitivní hodnocení a od koho), jiní to berou zcela jednoduše ve stylu „kdo dřív přijde...", někdo má zase kritérium osobního předání, protože chce vidět úsměv toho, komu udělá darem radost. Univerzální „pravidlo“ máme pouze v tom ohledu, že darování musí být radostné. Takže vybírejte a darujte těm, komu budete mít radost, že zrovna oni od vás dar dostanou. Odpovědět zamítavou zprávou ostatním žadatelům pak není povinností, myslíme si však, že je to laskavostí a slušností – a to jsou vlastnosti, které bychom si měli pěstovat.
	</p>
</div>
<p class="q">
	Má smysl reagovat na nabídku či poptávku, kde už vidím, že přede mnou někdo reagoval?
</p>
<div class="a">
	<p>
		Určitě má. Nikdy nevíte, podle jakého klíče dárce nebo příjemce vybírá. Někdy se stává, že se nabízí rovnou více lidem (úroda ze zahrádky). Také se může stát, že dohoda s prvním, kdo požádal nebo nabídl, nedopadne dobře a pak je prima, že není třeba inzerát znovu vystavovat a jen zareagovat na další odpověď v pořadí – třeba tu vaší. Hlavně ovšem nikdy nevíte, jestli právě náhodou VY nejste tím, na koho dárce nebo příjemce vlastně čeká, protože teprve s vámi bude to darování a domlouvání radostné a zábavné.
	</p>
	<p>
		Reagovat se zkrátka má podle toho, zda máte o danou nabídku skutečný zájem, a nebo naopak zda chcete nabídnout to, co někdo jiný potřebuje. Počet reagujících před vámi není pro další běh událostí určující. Je to jen informativní údaj.
	</p>
</div>