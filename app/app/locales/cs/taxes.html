<section class="heading">
  <h1>Daňové dopady darování na území České republiky</h1>
  <h2>Shrnutí základních pravidel pro poskytování a přijímání darů</h2>
  <hr>
  <ul>
    <li>
      <p>
        V principu lze darovat cokoliv ze současného majetku dárce, z budoucího majetku maximálně polovinu. Poskytnutím a přijetím daru je uzavřena
        darovací smlouva. Písemná musí být vždy, pokud jde o darování věci zapsané do veřejného seznamu, tj. např. automobil, nemovitost.
      </p>
    </li>
    <li>
      <p>
        Přijatý dar je u obdarovaného vždy předmětem daně z příjmu.
      </p>
    </li>
    <li>
      <p>
        Přijatý dar je za určitých podmínek od daně z příjmu osvobozený. Zejména je použitelné osvobození přijatého daru pokud jeho výše od jednoho dárce
        za kalendářní rok nepřevýší 15.000 Kč.
      </p>
    </li>
    <li>
      <p>
        Vzájemný dar se z pohledu daně z příjmů vždy považuje za koupi nebo směnu.
      </p>
    </li>
    <li>
      <p>
        Pokud taková transakce bude provedena vícekrát, činnost se z příležitostné stane soustavnou a půjde pravděpodobně o podnikání se všemi dopady –
        nutnost registrace živnostenského listu, daňové a další (sociální a zdravotní pojištění) povinnosti OSVČ.
      </p>
    </li>
    <li>
      <p>
        Pokud je taková transakce provedena jen výjimečně, pak lze příjem posoudit jako příležitostný. Jde sice o příjem z prodeje věci nebo služby, ale
        pokud jde o příjem příležitostný a nepřevýší za kalendářní rok 30.000 Kč, jedná se o příjem osvobozený.
      </p>
    </li>
    <li>
      <p>
        Darování mezi příbuznými v linii přímé a v linii vedlejší, pokud jde o sourozence, strýce, tetu, synovce nebo neteř, manžela, manžela dítěte,
        dítěte manžela, rodiče manžela nebo manžela rodičů, je osvobozeno od daně z příjmů.
      </p>
    </li>
    <li>
      <p>
        Vždy je třeba určit cenu daru, resp. alespoň udělat hrubý odhad a pokud by dar měl být zdaněn, je třeba stanovit přesnou výši
      </p>
    </li>
    <li>
      <p>
        pokud jde o novou věc, je vhodné použít průměrnou prodejní cenu na trhu, a to vždy konečnou, tedy včetně DPH
      </p>
    </li>
    <li>
      <p>
        pokud jde o službu, mělo by jít o cenu, za kterou se služba běžně nabízí na trhu, a to vždy konečnou, tedy včetně DPH
      </p>
    </li>
    <li>
      <p>
        pokud jde o starší věc, ideální je zjištění ceny dle obdobných uskutečněných obchodů (např. bazary) a nebo stanovit opotřebovanost a tu aplikovat
        na dnešní cenu nové věci. Opotřebovanost v případě již výrazně starších věcí je min. 90%, cenu pak lze ještě snížit s ohledem na poškození, morální
        zastarání apod.
      </p>
    </li>
  </ul>
</section>
<h3>Konkrétní situace:</h3>
<section class="situation">
  <p class="type">
    Jednosměrný dar (<i class="fa fa-user"></i> <i class="fa fa-long-arrow-right"></i> <i class="fa fa-user"></i>)
  </p>
  <p class="who">
    Fyzická osoba nepodnikatel A (dárce) daruje fyzické osobě nepodnikateli B (obdarovaný)
  </p>
  <div class="info">
    <p>
      <strong>Dárce:</strong>
      fyzická osoba
    </p>
    <p>
      <strong>Zdroj daru:</strong>
      osobní majetek (nikoliv obchodní u OSVČ)
    </p>
    <p>
      <strong>Druh daru:</strong>
      hmotný (věc) nebo nehmotný nebo služba
    </p>
    <p>
      <strong>Způsob poskytnutí daru:</strong>
      jednorázově nebo opakovaně, pravidelně nebo nepravidelně
    </p>
    <p>
      <strong>Obdarovaný:</strong>
      fyzická osoba, příjem do osobního majetku (nikoliv obchodního u OSVČ)
    </p>
  </div>
  <div class="tax">
    <h3>Daňový dopad</h3>
    <h4>Dárce</h4>
    <ul>
      <li>
        <p>
          žádné povinnosti
        </p>
      </li>
      <li>
        <p>
          v případě poskytnutí daru na veřejně prospěšné činnosti (dle §15 odst. 1 <abbr title="zákon č. 586/1992 Sb., o daních z příjmů">ZDP</abbr>) si může fyzická osoba o hodnotu tohoto daru (tu je třeba zjistit či
          stanovit) snížit svůj základ daně pokud úhrnná hodnota poskytnutých darů za kalendářní rok přesáhne 2% základu daně a nebo činí alespoň 1.000 Kč,
          přičemž lze odečíst maximálně 15% základu daně
        </p>
      </li>
    </ul>
    <h4>Obdarovaný</h4>
    <ul>
      <li>
        <p>
          musí vždy zjistit či stanovit hodnotu daru
        </p>
      </li>
      <li>
        <p>
          pokud jde o novou věc, je třeba použít průměrnou prodejní cenu, pokud jde o starší věc, ideální je zjištění ceny dle obdobných uskutečněných
          obchodů (např. bazary) a nebo stanovit opotřebovanost a tu aplikovat na dnešní cenu nové věci. Opotřebovanost v případě již výrazně starších věcí
          je min. 90%, cenu pak lze ještě snížit s ohledem na poškození, morální zastarání apod.
        </p>
      </li>
      <li>
        <p>
          pokud jde o službu, mělo by jít o cenu, za kterou se služba běžně nabízí na trhu
        </p>
      </li>
      <li>
        <p>
          musí posoudit, zda jde o dar od daně z příjmu osvobozený nebo, zda bude třeba z tohoto přijatého daru zaplatit daň z příjmů
        </p>
      </li>
      <li>
        <p>
          osvobození se uplatní v případě darování příbuznými (od příbuzného v linii přímé a v linii vedlejší, pokud jde o sourozence, strýce, tetu, synovce
          nebo neteř, manžela, manžela dítěte, dítěte manžela, rodiče manžela nebo manžela rodičů)
        </p>
      </li>
      <li>
        <p>
    osvobození se uplatní pokud dar nebo součet darů od jednoho dárce nepřekročí 15.000 Kč za kalendářní rok,     <strong>ovšem pouze u darů nabytých příležitostně</strong> – osvobození tedy platí pro jednorázově i opakovaně nabytý dar, ale v případě
          opakovaného daru, pouze u nepravidelných, náhodných darů, pokud jde o opakovaný pravidelný dar, nebylo by možné ho považovat za příležitostný a
          osvobození by tedy nebylo možné použít.
        </p>
      </li>
      <li>
        <p>
          pokud nelze uplatnit osvobození, pak je třeba dar zahrnout jako příjem do přiznání k dani z příjmů za příslušný kalendářní rok a připočítat ho k
          základu daně.
        </p>
      </li>
    </ul>
  </div>
</section>

<section class="situation">
  <p class="type">
    Jednosměrný dar (<i class="fa fa-bank"></i> <i class="fa fa-long-arrow-right"></i> <i class="fa fa-bank"></i>)
    
  </p>
  <p class="who">Fyzická osoba podnikatel A (dárce) daruje fyzické osobě podnikateli B (obdarovaný)</p>
  <div class="info">
    <p>
      <strong>Dárce:</strong>
      fyzická osoba
    </p>
    <p>
      <strong>Zdroj daru:</strong>
      obchodní majetek
    </p>
    <p>
      <strong>Druh daru:</strong>
      hmotný (věc) nebo nehmotný nebo služba
    </p>
    <p>
      <strong>Způsob poskytnutí daru:</strong>
      jednorázově nebo opakovaně, pravidelně nebo nepravidelně
    </p>
    <p>
      <strong>Obdarovaný:</strong>
      fyzická osoba, příjem do obchodního majetku
    </p>
  </div>
  <div class="tax">
    <h3>Daňový dopad</h3>
    <h4>Dárce</h4>
    <ul>
      <li>
        <p>
          pokud věc eviduje nespotřebovanou v majetku, vyřadí tuto věc do nákladů a jde o daňově neuznatelný náklad
        </p>
      </li>
      <li>
        <p>
          pokud je plátcem DPH, odvede DPH z ceny darované věci či služby
        </p>
      </li>
      <li>
        <p>
          v případě poskytnutí daru na veřejně prospěšné činnosti (dle §15 odst. 1 <abbr title="zákon č. 586/1992 Sb., o daních z příjmů">ZDP</abbr>) si může fyzická osoba podnikatel o hodnotu tohoto daru (tu je třeba
          zjistit či stanovit) snížit svůj základ daně pokud úhrnná hodnota poskytnutých darů za kalendářní rok přesáhne 2% základu daně a nebo činí alespoň
          1.000 Kč, přičemž lze odečíst maximálně 15% základu daně
        </p>
      </li>
    </ul>
    <h4>Obdarovaný</h4>
    <ul>
      <li>
        <p>
          musí vždy zjistit či stanovit hodnotu daru
        </p>
      </li>
      <li>
        <p>
          pokud jde o novou věc, je třeba použít průměrnou prodejní cenu, pokud jde o starší věc, ideální je zjištění ceny dle obdobných uskutečněných
          obchodů (např. bazary) a nebo stanovit opotřebovanost a tu aplikovat na dnešní cenu nové věci. Opotřebovanost v případě již výrazně starších věcí
          je min. 90%, cenu pak lze ještě snížit s ohledem na poškození, morální zastarání apod.
        </p>
      </li>
      <li>
        <p>
          pokud jde o službu, mělo by jít o cenu, za kterou se služba běžně nabízí na trhu
        </p>
      </li>
      <li>
        <p>
          pokud vede účetnictví, promítne přijatý dar do účetnictví, pokud nejde o dlouhodobý majetek, jde o účtování nákladu (spotřeba daru) proti výnosu
          (přijetí daru)
        </p>
      </li>
      <li>
        <p>
          daňově nebude řešit, protože má zaúčtovaný výnos i náklad, tedy na výsledek hospodaření a základ daně má dar nulový dopad
        </p>
      </li>
    </ul>
  </div>
</section>

<section class="situation">
  <p class="type">Obousměrný dar (<i class="fa fa-user"></i> <i class="fa fa-arrows-h"></i> <i class="fa fa-user"></i>)</p>
  <p class="who">Fyzická osoba nepodnikatel A (dárce) daruje fyzické osobě nepodnikateli B (obdarovaný) a současně osoba B daruje osobě A</p>
  <div class="info">
    <p>
      <strong>Dárce:</strong>
      fyzická osoba
    </p>
    <p>
      <strong>Zdroj daru:</strong>
      osobní majetek (nikoliv obchodní u OSVČ)
    </p>
    <p>
      <strong>Druh daru:</strong>
      hmotný (věc) nebo nehmotný nebo služba
    </p>
    <p>
      <strong>Způsob poskytnutí daru:</strong>
      jednorázově nebo opakovaně, pravidelně nebo nepravidelně
    </p>
    <p>
      <strong>Obdarovaný:</strong>
      fyzická osoba, příjem do osobního majetku (nikoliv obchodního u OSVČ)
    </p>
  </div>
  <div class="tax">
    <h3>Daňový dopad</h3>
    <p>
      V souladu s §21c odst. 2 <abbr title="zákon č. 586/1992 Sb., o daních z příjmů">ZDP</abbr> nejde o dar, ale o koupi nebo směnu, a to v plné výši ze strany osoby A i osoby B. Osoba A tedy prodala věc nebo poskytla
      službu a současně osoba B prodala věc nebo poskytla službu. Pokud pak osoba takovou transakci bude provádět častěji, půjde pravděpodobně o podnikání v
      souladu s §420 <abbr title="zákon č. 89/2012 Sb., občanský zákoník">NOZ</abbr>. Pro podnikání je třeba registrovat živnostenský list a své příjmy dále danit jako OSVČ.
    </p>
    <p>
      V případě, že by šlo o vyjíměčně realizovanou transakci, pak nejde o podnikání, jde pouze o jednorázový příležitostný příjem. Pokud takový příjem nebude
      vyšší než 30.000 Kč v kalendářním roce, je od daně z příjmů osvobozen.
    </p>
  </div>
</section>