<h3>Často kladené otázky</h3>
<p class="q">
    Zaregistroval(a) som sa a neprišiel mi potvrdzujúci email. Čo mám robiť?
</p>
<div class="a">
  <p>
      Ako prvý krok dobre skontrolujte celú svoju emailovú schránku, hlavne zložku týkajúcu sa nevyžiadanej pošty, pretože je možné, že žiadosť o autorizáciu vašej registrácie, bohužiaľ, vyhodnotil váš počítač ako SPAM.
  </p>
  <p>
      Pokiaľ autorizačný email skutočne vo svojej pošte neobjavíte, pošlite nám správu na <a href="mailto:support@hearth.net">support@hearth.net</a>, 
      najlepšie z emailu, ktorý ste v Hearth.net registrovali.
  </p>
</div>

<p class="q">
    Som zaregistrovaný(á) a som tu prvýkrát. Čo mám robiť?
</p>
<div class="a">
  <p>
      Najlepšie je začať s vlastným profilom. Vyplňte za seba všetky relevantné informácie, ktoré o sebe chcete zdieľať a rozhodne odporúčame pridať i fotografiu, kde ste „k rozpoznaniu“, čo vás nielen lepšie predstaví ostatným užívateľom, ale tiež do budúcna uľahčí stretnutia pri odovzdávaní daru.
  </p>
  <p>
      Potom už je to jednoduché, môžete na hornej lište oranžového menu kliknúť na „Tržnicu“ a prezrieť si dary či priania ostatných užívateľov. Vrelo odporúčame vyskúšať modrú lištu s funkciou filtrovanie alebo sa pozrieť na mapu, čo sa (ne)deje vo vašom okolí. Alebo rovno "Vložiť nový dar alebo prianie" kliknutím na modré pole vpravo hore na Tržnici.
  </p>
  <p>
      V sekcii „O projekte“ si môžete prečítať blog a naše príspevky na ostatných sociálnych sieťach, nájsť spojenie na nás a podmienky užívania.
  </p>
  <p>
      To na začiatok stačí, ďalšie funkcie už určite objavíte sami. A pokiaľ nie, alebo vám niečo nebude fungovať podľa vašich predstáv, budeme radi, keď nám o tom dáte vedieť na <a href="mailto:support@hearth.net">support@hearth.net</a>.
  </p>
</div>

<p class="q">
    Zmenil(a) som si emailovú adresu, ako ju môžem vymeniť vo svojom profile alebo pri prihlasovaní?
</p>
<div class="a">
  <p>
      Email uvedený pri registrácii zatiaľ môže zmeniť iba administrátor. Napíšte žiadosť o zmenu emailom na  <a href="mailto:support@hearth.net">support@hearth.net</a> a naši kolegovia z IT sa s vami spoja.
  </p>
</div>

<p class="q">
    Ako udeliť hodnotenie v Hearth.net?
</p>
<div class="a">
  <p>
      Hodnotiť užívateľa je možné na jeho (jej) profile kliknutím na „farebný pásik“ (spravidla zelený alebo taktiež šedý – pokiaľ ešte žiadne hodnotenie u užívateľa nie je) vedľa profilovej fotografie či ikony oranžového Avatara. Následne už na vás „vykukne“ modrý odkaz „Ohodnotiť“.
  </p>
</div>

<p class="q">
    Udelil(a) som omylom iné hodnotenie, než som chcel(a), ako ho môžem zmeniť?
</p>
<div class="a">
  <p>
      Zmeniť udelené hodnotenie môže iba administrátor. Pokiaľ ste omylom niekoho pokarhali a chceli ste ho pochváliť alebo opačne, môžete sami vložiť na daný profil nové hodnotenie už správne a potom požiadať o odstránenie svojej chyby emailom cez <a href="mailto:support@hearth.net">support@hearth.net</a>
  </p>
</div>

<p class="q">
    Som tu nováčik, a tak prosím o radu – môžem uviesť pri svojom profile i svoj web, nebude to chápané ako reklama?
</p>
<div class="a">
  <p>
    Do svojho profilu môžete o sebe uviesť čokoľvek, čo vám príde vhodné, možné, správne, výstižné…
  </p>
  <p>
    Obava z reklamy je na mieste (niektorí naši užívatelia sú skutočne ako ostrieže), ale najväčšiu pozornosť v tomto ohľade venujeme správaniu jednotlivcov pri ponúkaní či žiadaní o dary/nedary. Takže pokiaľ sa ako „podnikateľ“ budete v Hearth.net správať ako čistý darca či príjemca – nemáme k tomu žiadnu výhradu, že o sebe prezradíte, že podnikáte.
  </p>
  <p>
    Naopak, pokiaľ ktokoľvek (kto podnikanie ani nemá v profile) ponúkne nejaký dar „za úplatu“ alebo odporučí nejakú službu za úplatu hoci aj so zľavou, potom do toho vstupujeme so žiadosťou o preformulovanie alebo stiahnutie.
  </p>
</div>

<p class="q">
    Čo robiť v prípade, keď na niektoré dary, čo som vložil(a) – podľa pripojenej poznámky o počte ponúk pod inzerátom – reagovali ľudia, ale ku mne sa ich reakcia nedostala?
</p>
<div class="a">
  <p>
      Pokiaľ nemáte žiadnu odozvu vo svojom emaile, môžete nájsť všetky žiadosti buď v Správach alebo taktiež pri detaile vášho vloženého inzerátu, kde nájdete i email toho, kto sa vám ozval.
  </p>
</div>


<p class="q">
    Odpovedalo mi viac ľudí za sebou, ako si mám vybrať, komu dar dať?
</p>
<div class="a">
  <p>
      T
      o je celkom na vás. Každý „Hearthťan“ má úplne iné kritéria výberu a rozhodovania a je to tak správne. Niekto daruje ľuďom podľa počtu ich zásluh (na ich profile sleduje, či už niekedy niekomu niečo darovali a trebárs koľkokrát, či tu majú pozitívne hodnotenie a od koho), iní to berú celkom jednoducho v štýle „kto prv príde...", niekto má zase kritérium osobného odovzdania, pretože chce vidieť úsmev toho, komu urobí darom radosť. Univerzálne „pravidlo“ máme len v tom zmysle, že darovanie musí byť radostné. Takže vyberajte a darujte tým, pri ktorých budete mať radosť, že zrovna oni od vás dar dostanú.<br><br>
      Odpovedať zamietavou správou ostatným žiadateľom potom nie je povinnosťou, myslíme si však, že je to láskavosťou a slušnosťou – a to sú vlastnosti, ktoré by sme si mali pestovať.
  </p>
</div>

<p class="q">
    Má zmysel reagovať na ponuku či žiadosť, kde už vidím, že predo mnou niekto reagoval?
</p>
<div class="a">
  <p>
      Určite má. Nikdy neviete, podľa akého kľúča si darca alebo príjemca vyberá. Niekedy sa stáva, že sa ponúka rovno viacerým ľuďom (úroda zo záhradky). Taktiež sa môže stať, že dohoda s prvým, kto požiadal alebo ponúkol, nedopadne dobre a potom je fajn, že nie je potrebné inzerát znovu vystavovať a iba zareagovať na ďalšiu odpoveď v poradí – napríklad tú vašu. Hlavne však nikdy neviete, či práve náhodou VY nie ste tým, na koho darca alebo príjemca vlastne čaká, pretože až s vami bude to darovanie a dohadovanie radostné a zábavné.
  </p>
  <p>
      Reagovať sa skrátka má podľa toho, či máte o danú ponuku skutočný záujem, alebo naopak či chcete ponúknuť to, čo niekto iný potrebuje. Počet reagujúcich pred vami nie je pre ďalší beh udalostí určujúci. Je to len informatívny údaj.
  </p>
</div>
